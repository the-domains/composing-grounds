---
inFeed: true
description: 'text in dutch… '
dateModified: '2017-04-11T08:14:59.168Z'
datePublished: '2017-04-11T08:15:01.083Z'
title: 'Open Letter - YOURS SINCERELY '
author: []
publisher: {}
via: {}
starred: false
datePublishedOriginal: '2017-04-11T08:15:01.083Z'
sourcePath: _posts/2017-04-11-open-letter-yours-sincerely.md
_type: Blurb

---
# Open Letter - YOURS SINCERELY 

## @In De Ruimte (Ghent, Be)  
14th - 16th of April 

text in dutch... 

**Open Brief       Patrick Housen**

**manual-{x\]-communication **

_**Installatie over mis-communicatie... **_

Gadverdamme wat walg ik er van: Telkens als ik de tv aanzet, en vooral dan de Nederlands \[commerciële\] zenders, krijg je ze weer te zien in beeld: De vele zelfverklaarde guru's met hun "doe-het-zelf **zelf-hulpboeken**" over hoe je je **leven kan, zal en moet beteren**!   
\[Even terzijde trouwens: Zelf-hulp-boek is, net zoals "bindend advies" een contradictio-in-terminis\]

Enkele weken terug zat ik in het publiek bij een **lezing over "beter leren communiceren"**:   
De persoon in kwestie heeft ± 3 kwartier uit zijn nek staan lullen en hierbij zelf ale vormen van goede communicatie aan zijn laars gelapt: Om de 5 minuten op zijn horloge kijken, theorie spuien zonder er case-studies aan vast te hangen, een boek samenvatten in ±80 slides, ... Zucht, dat waren **meer dan genoeg 'nutteloze' woorden** om mij horendol te maken.

Daarom lieve mensen, toeschouwers en sympathisanten is het nu aan jullie: Mijn nieuwste installatie **manual-\[x\]-communication** poogt jullie te laten communiceren met de video projectie van handbewegingen & dit enkel door zelf handgebaren te maken.... 

Want **is er voor goede communicatie eigenlijk nood aan woorden?**

**Session-\[x\]**

_**Presteren onder druk - Practise makes perfect? **_

afijn, dan over naar iets luchtigers: '**kracht en kunde zit hem in herhaling**'.... 

Zou dit statement zo maar eens even waar kunnen zijn?   
Enkele maanden geleden leerde ik **Mathilde Strijdonk** kennen: Uit die eerste gesprekken is een **samenwerking** gegroeid die ik niet meer zou willen loslaten! Meestal toch niet: Iedereen heeft toch van die momenten dat je elkaar even niet meer wilt zien, niet meer wilt horen en eventjes alleen met jezelf en je eigen gedachten wil zijn...

Ik ga hier alleszins niet verkondigen dat ik mij niet \[misschien wel iets te vaak\] schuldig maak aan de warme deken die dit soort \[on\]nodige? **zelf-medelijden **op zo een moment aanbiedt.

Oh ja dit stukje van de tekst ging ik wat luchtiger houden ... Hoe is dat in hemelsnaam mogelijk als ik in het geluid van Session-\[x\] een **tegengewicht** dien te bieden aan de immense krachtige performance van Mathilde?! 

Zolang ik de ervaring van het publiek in correlatie kan laten treden tot mijn intenties als geluidskunstenaar ben ik alvast een meer dan gelukkig mens: Opwinden, fascineren, afkoelen, provoceren - Hmmm yes! Jullie - het \[mogelijk\] publiek 'sensibiliseren' voor nieuwe geluiden en tegelijkertijd de immer spanende **confrontatie** en **dialoog** met de performance van Mathilde aangaan. 

En wie weet kan ik zo met mijn contributie aan Session \[x\] een **steentje bijdragen** \[weghalen?\] bij het slopen van de ommuurde ivoren toren waar moderne kunst zich helaas al te vaak in durft verstoppen. En dan helemaal het in de verste krochten verscholen aspect van geluid in kunst in onze sowieso al quasi unaniem **eenzijdig visueel gedomineerde maatschappij**! 

[patrickhousen.com][0]

[0]: http://patrickhousen.com/